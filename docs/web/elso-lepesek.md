---
title: Első lépések a webfejlesztés világában
description: Valahol el kell kezdeni, miért ne itt kezdenéd el?
---

# Első lépések a webfejlesztés világában

## HTML

Mivel a **HTML** valójában nem egy programozási nyelv, hanem **[egy leíró nyelv](https://i.imgur.com/YlyBQ.jpg)**, így először érdemes megnézni, hogy milyen alapvető alkotóelemekből is épül fel minden egyes weboldal, amivel találkozunk. Ezt a tanulási és ismerkedési folyamatot a w3schools weboldala nagyon szépen viszi végig, rengeteg példával kiegészítve. Ezeket az online editorukban egyből ki is lehet próbálni, a példáikat célszerű kedvedre szerkesztgetni.

https://w3schools.com/html/default.asp

## CSS

Ha ezt legyűrted, akkor már készen is állsz arra, hogy egy [ilyen](https://motherfuckingwebsite.com/) szuper és abszolút legit weboldalt összedobjatok.
Ezután jöhet a weboldal cicomázása. Ezt **CSS (Cascading Style Sheets)** segítségével tudod megtenni. Ezen megint csak a w3schools oldala visz végig a css tutoriáljuk keretében.

https://w3schools.com/css/default.asp

## Javascript

Ezekkel még csak egy statikus oldalnál járunk. Interakció hozzáadásához a **Javascript**-en keresztül vezet az út. Ezt a nyelvet már csak azért is érdemes megtanulni, mert manapság mindenre IS használják (amiről egyébként mindenki eldöntheti, hogy mit gondol…). Ha eddig tetszett a w3schools weboldala, akkor a javascripten is végig vezetnek.

https://w3schools.com/js/default.asp

## Következő lépések

Ha ezeket végig csináltátok, természetesen már csak végtelen türelem és tanulás kell a webfejlesztéshez. Rengeteg példát lehet célzott kereséssel és “stack overflowozással” találni. Az egyik legfontosabb webfejlesztői kvalitás, hogy ne félj, és tudj **keresni**. Ha inspirálódni szeretnél, a [jsfiddle](https://jsfiddle.net) és a [codepen](https://codepen.io) rengeteg szuper projektet tartalmaz.

Minden webfejlesztő egyik legjobb barátja az **F12, “fejlesztői eszközök”** része a böngészőnek, itt tudod megnézni bármilyen oldal kódját, és garázdálkodni bármelyik részében.

Ezen a ponton érdemes lehet elkezdeni egy **saját projektet**. Ne vállalj be egy megvalósíthatatlan, hatalmas dolgot. Érdemes olyan projektet elkezdeni, amivel szívesen foglalkozol.

!!! note "Egy pár ötlet"
    - Egy oldalas, reszponzív weboldal. *Ez lehet egy tetszőleges személy/cég bemutatkozó oldala, egy Wikipédia-szócikk, vagy akár a kedvenc Pokémonjaid listája.*
    - Landing page.
    - Kvíz játék.
    - To-do lista.
    - Javascriptes rajzoló program.
    - Visszaszámláló/stopper
    - Egy óra (engedd szabadjára a fantáziád!)
    - A [prog1-es nagyházi lista](https://infoc.eet.bme.hu/nhflista/) is szuper ötleteket adhat.
    - *... és tényleg bármi más, ami az érdeklődési körödbe vág, engedd szabadjára a fantáziádat*

!!! warning ""
    A legfontosabb, hogy ne add fel! Ha bármiben elakadnál, inspirációra vagy segítségre van szükséged, nyugodtan **keress meg valaki a webfejlesztő divízióból**, és pikk-pakk segítségre fogsz találni.

## Az editor kérdése

Alapvetően mindenkinek azt célszerű használnia, ami kényelmes neki. Alapvető HTML/CSS/JS webfejlesztéshez nincs is szükséged többre, mint a Notepad++. Egyébként a **[Visual Studio Code](https://code.visualstudio.com/)** egy hihetetlenül szuper alkalmazás webfejlesztéshez. Ingyenes és nyílt forráskódú.

A **[JetBrains](https://jetbrains.com/)** termékeihez is [igényelhető student licence](https://jetbrains.com/community/education/#students), amivel többek között a **[WebStorm](https://jetbrains.com/webstorm/)**-ot vagy **[PhpStorm](https://jetbrains.com/phpstorm/)**-ot ingyenesen használhatjátok.

## GitHub student pack

És ha már ingyenesen igényelhető dolgoknál tartunk, semmiképpen se hagyd ki a **[GitHub student pack](https://education.github.com/pack)**-jét. Ez csomó (általában egyébként fizetős) dolgot ingyen elérhetővé tesz diákok számára. Ha már csak végigkattintgatsz rajtuk, rengeteg mindent tanulhatsz arról, hogy egyáltalán mik léteznek a világban.
