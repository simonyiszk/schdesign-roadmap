---
title: A 3D divízióról
tags:
    - 3d
    - intro
---

# Bemutatkozó

## A divízió tevékenységéről

A 3d divízióban a célunk 3d grafikus jelenetek készítése Blender segítségével. A divízión belül a modellezéssel, UV-zással, textúrázással, anyagozással, fényezéssel, szobrászkodással, csontozással, animálással és utómunkával is foglalkozunk. A jövőben pedig szeretnék bevonni a 3d nyomtatásra specializált modellek készítését, és vizuális effektek készítését is a profilunkba.

## A Blenderről

A Blender egy ingyenes és nyílt forráskódú 3D grafikus szoftver. Támogatja a 3D-s folyamatok egészét a modellezésen, csontozáson, animáción, szimulációkon, renderelésen, kompozitáláson keresztül a mozgáskövetésig, videóvágásig és 2D animálásig.<br>
**A Blender hivatalos honlapja:** https://blender.org

## Egyéb szoftverek, amiket használunk

Textúrázáshoz GIMP-et vagy Photoshop-ot használunk.<br>
A jövőben szeretnénk kitanulni a Substance Painter alapjait is.

## Tevékenységünk, eddigi projektjeink

### Látványtervek

A Schönherz Kollégium több termének átalakításához volt szükség 3D-s látványtervre, amit a divízió tagjai lelkesen készítettek el. Ilyen volt például az FNT, illetve különböző tanulószobák.

### 3D nyomtatás

A 3D nyomtatásra szánt modellek külön kategóriába tartoznak, ugyanis itt nem csak a kinézet számít, hanem a modell tényleges szerkezete is, hogy nyomtatható lehessen a térben. Az elhivatott tagokat azonban ez sem riasztja vissza, így ilyen projektek is készülnek el. Akár egy rendezvényre kell díj, akár kabalát kell készíteni.

### Belsős projektek

A divízió fontos elemei a belsős projektek, melyek általában egy-egy komplex jelenetet takarnak. Ilyenkor a megrendelő maga a kör, az alkotás öröme pedig a tagoké. Egyik ilyen nagy projekt a BME lowpoly lemodellezése összes épületével együtt.<br>
Ezek a projektek különböző stílusokat képviselnek különböző témakörökben, így mindenki megtalálhatja a magának megfelelőt, esetleg új dolgokat is kipróbálhat „tét nélkül”.
